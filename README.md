### Aine eesmärk:

Anda ülevaade Bayesi statistika alustest ning nende praktilisest rakendusest. 

### Aine sisu lühikirjeldus:

Bayesi mudelid leiavad aina laiemat rakendust nii teaduses kui ka praktiliste probleemide lahendamisel, kus on vaja teha põhjendatud otsuseid ja valikuid ebakindluse või piiratud informatsiooni olukorras. Kursus annab ülevaate ning fundamentaalsed praktilised oskused Bayesi mudelite formuleerimiseks, andmetega sobitamiseks ning tulemuste valideerimiseks ja interpreteerimiseks. Keskendume mõnevõrra vähem teoreetilistele nüanssidele ja pöörame enam tähelepanu praktiliste oskuste arendamisele — mis küll siiski eeldab ka teooria põhimõttelist mõistmist. Kursus põhineb olulisel määral iseseisval ettevalmistaval tööl (peamiselt toetume Richard McElreathi raamatule “Statistical Rethinking”), seminarides tegeleme väikestes gruppides praktiliste ülesannete lahendamisega, kasutades peamiselt Pythoni paketti PyMC. 

### Õpitulemus:

Kursuse edukalt läbinuna suudavad tudengid:

- mõista ning rakendada Bayesi statistika põhimõtteid eri tüüpi andmete analüüsimisel
- mõista ning ise formuleerida Bayesi mudeleid ning töötada eeljaotuste ja simulatsioonidega
- diagnoosida, võrrelda ja valideerida erinevaid Bayesi mudeleid
- sobitada ka keerukamaid hierarhilisi mudeleid ning korrektselt interpreteerida nende tulemusi

### Eeldused:

- Põhiteadmised statistikast
- Kursuse praktiline osa eeldab võimekust töötada Pythonis. Seda on võimalik omandada ka kursuse käigus — pakume selleks ka tuge ning abi — kuid sel puhul tuleb arvestada lisakoormusega.
